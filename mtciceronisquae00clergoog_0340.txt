320 ARGUMENTUM.

propter se ipsa praeposita esse, partim ex sese aliquid efficere,
partim ab utraque parte valere. Bonam autem famam (ιύδοξίαν)
posteriores Stoicos, Carnadeorum argumentorum vim non fe-
rentes, in propter se praepositis statuisse, quum Chrysippus et
Diogenes eamdem rectius in iis modo posuissent, quae ex se
aliquid efficerent, S 55-57.

Officia autem licet nec in bonis, nec in malis, sed in mediis,
ponantur, tamen fungi iis consentaneum esse. Esse autem officia
in mediis ponenda, patere inde, quod media in sese probabile
quid habeant, cujus reddi ratio possit; officium autem ejusmodi
factum sit, de quo probabilis ratio reddi possit. Officio porro
sapientem quoque teneri. Quum enim perfectum officium sit,
dari etiam inchoatum (imperfectum) necesse esse: ut, quum
juste depositum reddere in recte perfecteque factis sit, depo-
situm reddere simpliciter sit officii. Quum enim nou dubium
sit, quin ex mediis aliud sumendum, aliud rejiciendum: quid-
quid simpliciter ita fiat, id in communi officio poni. Ita et sa-
pienti et insipienti commune esse officium. Ad has res medias,
unde officia nascantur, omnes referri etiam cogitationes nostras:
in his quoque excessum e vita, et in vita mansionem. In quo
enim plura sint, quae secundum naturam sunt, hujus officium
esse, in vita manere: excedere e vita vero ejus, in quo plura
contraria aut sunt, aut sore videntur. Ergo sapientis aliquando
esse, e vita excedere, quia beatus sit3 stulti contra, quia bic
miser sit, in vita manere, S 58-61.

Ex eo vero, quod parentium in liberos amor a natura sit, - ἱ.
communem quoque humani generis societatem ex eodem fonte “

derivari. Eamdem naturae vim ex labore bestiarum quoque in
foetu et educatione perspici. Natura igitur nos ad procreatorum
a nobis amorem impelli. Inde item patere, naturam homines ho-
minibus commendasse, ut coetus, concilia , civitates essent.
Mundum autem quasi communem quamdam hominum deornm-
que esse urbem, et unumquemque aliquam ejus partem , S 62-
64. Naturae inde usu communem utilitatem, propriae cujusque
anteponendam esse3 nec minus peccare, qui suam utilitatem
communi anteferat, quam si patriam prodat. Nec eorum, qui ι
nondum nati sunt, curam osse negligendam: hinc testamenta
proficisci, et morientium commendationes. Neque velle quem-

