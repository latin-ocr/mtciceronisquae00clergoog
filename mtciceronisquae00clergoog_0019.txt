PRAEFATIO. xv

renzii et Schiitzii merita libens agnoscat (1), nonnulla
tamen in illorum editionibus mutanda exponit.
Denique quum superiores editores criticae operae
multo magis quam exegeticae incubuissent, multaque
obscura aut intellectu difficilia sine explicatione reli-
quissent, nos, quantum saltem erat in nohis, lacu-
nam hanc implevimus. In quo opere gallica ver·
sione, quam Regm'er Desmraezc condidit, J. V. Le·
clerc revisit et correxit, multum adjuti sumus, ipsa-
que illius verba saepe exscripsimuS‚ quum aliter longa
paraphrasi ad quaedam explicanda opus fuisset. Quam-
vis nonnullos in ea versione deprehenderimus errores
qui graviores videbantur quam qui non exponerentur
et refellerentur, plerumque tamen perspicuitatem et
fidelitatem quae requiri poterat praestat3 neque illi

(1) Sic enim loquitur: α Quin tu . . .post Goerenzii, quo non facile
alius Ciceronianae 'elegantiae diligentior exortus est indagator et
quasi venator, tu post ejus operam libris de Finibus navatam,
post Schiitzii denique, in Cicerone tanta cum laude versati, om·
nium Ciceronis operum recognitionem, Iliada, quod aiunt, post
Homerum canere meditaris: an emendandi libidine abreptus, quod
illi vel bene correxerunt, vel certo judicio intactum reliquerunt ,
in pejus immutabis? Quibus ego illud repono, nullius hominis
auctoritatem apud virum veritatis studiosum tantam esse debere,
ut cum illo errare malit, quam ipse, quid verum sit, investigare.
Ceterum ego in hac scriptione non id mihi sumo, ut magnum
aliquid , et quo aegre carere possit eruditorum respublica, mihi·
, protulisse videar: sed illud mihi propositum est, ut aliquot ejus
scriptoris, quem in deliciis habeo ‚ loca sive parva facilique muta-
tione ceteris similiora reddam, sive accuratius, quam adhuc factum
est , explicem, sive minus recte esse tentata demonstrem n.

