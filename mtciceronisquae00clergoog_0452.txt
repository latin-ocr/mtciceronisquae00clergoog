432 ARGUMENTUM.

intellexeris. Ita peccata paria dici‚quia honesto nihil honestius
turpi nihil turpius: sed de hoc ipso magnam esse dissensionem.
Praeterea eos per simile illud fidium plurium, quarum nulla con·
cinat ‚ ex ambiguo ludere: idemque fieri in illo gubernatoris,
in evertenda palearum navi oeque peccantis atque in auro
onusta: neque quidquam inde profici, quod peccata ex eo paria
velint, quod imbecillitatis et inconstantiae vitia, quae peccatis
omnibus adsint, in omnibus stultis aeque magna dicant. Non
enim concedi, in stultis omnibus vitia aeque magna esse. Interesse
inter res quoque ipsas, in quibus peccetur, S 74-77.

Jam sic concluditur oratio, ut Stoicos hoc uno vitio maxime
impediri dicat, quod duas contrarias sententias simul obtinere
nitantur. Nihil enim magis pugnare, quam honestum summum
honum ponere, et tamen appetitionem rerum ad vitam aptarum
a natura ortam dicere. Ita incidere eos, quum prius tueantur,
in vitia Aristonea; et haec quum vitent, eosdem esse cum Peri-
pateticis: quumque discipline verba mordicus defendant, ora-
tione pariter ac moribus evadere horridiores. Solum ex iis
Panaetium hanc tristitiam lectione diligenti principum Academi-
corum , Peripateticorumque effugisse: idemque ut Cato saciat,
Cicero vehementer hortatur. Sic quum vesperascente eaelo rever-
surus ad villam suam Cicero concluderet, Cato hanc ab eo ope-
ram exigit, ut alio tempore haec eum refellentem audiat. Interim
vero hoc meminerit, illum Stoicorum omnia probare , se Acade-
micorum nihil. Isto huic in viam scrupulo injecto, discedunt«

